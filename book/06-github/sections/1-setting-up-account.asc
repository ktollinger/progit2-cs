=== Zřízení účtu a úprava konfigurace

(((GitHub, uživatelské účty)))
Ze všeho nejdřív si budete muset zřídit (zdarma) uživatelský účet.
Navštivte stránku https://github.com[], vyberte si uživatelské jméno, které zatím není obsazené, vyplňte e-mailovou adresu a heslo a klikněte na velké zelené tlačítko „Sign up for GitHub“ („Zapsat se na GitHub“).

.Formulář pro zapsání se na GitHub.
image::images/signup.png[Formulář pro zapsání se na GitHub.]

Dále se vám zobrazí stránka s cenami pro vylepšené možnosti využití, ale pro tento okamžik ji můžete ignorovat.
GitHub vám pošle e-mail, aby si ověřil zadanou adresu.
Takže to udělejte. Jak uvidíme později, je to docela důležité.

[NOTE]
====
GitHub poskytuje pro účty zdarma plnou funkčnost s tím omezením, že všechny vaše projekty budou plně veřejné (kdokoliv má přístup pro čtení).
Placená služba GitHub v sobě zahrnuje možnost vytváření soukromých projektů, ale v této knize se tím zabývat nebudeme.
====

Kliknutím na logo Octocat (doslova kočka-chobotnička) v levé horní části obrazovky se dostanete na svůj informační panel.
Teď už jste připraveni k používání GitHubu.

==== Přístup SSH

(((SSH klíče, s GitHubem)))
V této chvíli máte ke gitovým repozitářům plný přístup prostřednictvím protokolu `https://`. Svou totožnost prokazujete uživatelským jménem a heslem, které jste právě nastavili.
Ale pokud chcete klonovat veřejný projekt, nemusíte si dokonce ani zřizovat účet. Na účet, který jsme si právě vytvořili, přijde řada až později, kdy si vytvoříme odštěpený projekt (fork) a budeme do něj něco odesílat (push).

Pokud budete chtít používat vzdálený přístup přes SSH, musíte si nakonfigurovat veřejný klíč.
(Pokud zatím žádný nemáte, podívejte se na podkapitolu <<_generate_ssh_key>>.)
Otevřete nastavení vašeho účtu přes odkaz v pravé horní části okna:

.Odkaz „Account settings“ (nastavení účtu).
image::images/account-settings.png[Odkaz „Account settings“ (nastavení účtu).]

Potom vyberte sekci „SSH keys“ v levém panelu.

.Odkaz „SSH keys“.
image::images/ssh-keys.png[Odkaz „SSH keys“.]

Zde klikněte na tlačítko „Add SSH key“ (přidat SSH klíč), do textové oblasti vložte obsah vašeho souboru s veřejným klíčem `~/.ssh/id_rsa.pub` (nebo jak jste si jej nazvali) a klikněte na tlačítko „Add key“.

[NOTE]
====
Ujistěte se, že svému SSH klíči přidělíte nějaké zapamatovatelné jméno.
Pojmenujte každý ze svých klíčů tak, abyste v případě potřeby jeho pozdějšího použití snadno poznali, který chcete (například „můj laptop“ nebo „účet pro zaměstnání“).
====

[[_personal_avatar]]
==== Osobní avatar

Pokud chcete, můžete si zástupnou osobní ikonku, která vám byla vygenerována, nahradit obrázkem dle vlastního výběru.
Nejdříve se přepněte na záložku „Profile“ (nad záložkou „SSH Keys“) a klikněte na „Upload new picture“ (nahrát nový obrázek).

.Odkaz „Profile“.
image::images/your-profile.png[Odkaz „Profile“.]

My si zde vybereme logo Gitu, které tu máme na disku, a dostaneme možnost obrázek oříznout.

.Ořezání osobního obrázku.
image::images/avatar-crop.png[Ořezání osobního obrázku.]

Když teď budete na stránkách GitHubu něco dělat, lidi vedle vašeho uživatelského jména uvidí vaši zástupnou osobní ikonu.

Pokud už jste náhodou svou zástupnou ikonu nahráli na oblíbenou službu Gravatar (často se používá pro účty Wordpress), použije se standardně tento avatar a nemusíte tento krok provádět.

==== Vaše e-mailová adresa

GitHub přiřazuje vaše gitové objekty k vašemu uživatelskému jménu přes e-mailovou adresu.
Pokud pro objekty revizí používáte více e-mailových adres a chcete, aby je GitHub s vámi správně svázal, musíte v části pro správu účtu na záložce „Emails“ všechny své použité adresy přidat.

[[_add_email_addresses]]
.Přidání e-mailových adres
image::images/email-settings.png[Přidání e-mailových adres.]

Na obrázku <<_add_email_addresses>> vidíme některé z možných různých stavů.
Horní adresa je ověřena a je nastavena jako primární adresa. To znamená, že na tuto adresu budete dostávat upozornění a potvrzení.
Druhá adresa je také ověřená, takže pokud ji budete chtít nastavit jako primární, můžete je přepnout.
Poslední adresa je neověřená, což znamená, že z ní nemůžete udělat svou primární adresu.
Pokud GitHub v libovolném repozitáři na serveru nalezne některou z těchto adres ve zprávě k revizi, vytvoří z ní odkaz na vaši uživatelskou stránku.

==== Dvoufázové ověření totožnosti

Pro zvýšení zabezpečení byste si určitě měli nastavit dvoufázové ověření totožnosti{empty}footnote:[Two-factor Authentication nebo také „2FA“].
Dvoufázové ověření totožnosti je autentizační mechanismus, který se v poslední době stává stále oblíbenějším, protože v případě odcizení hesla snižuje riziko zneužití vašeho účtu.
Při jeho zapnutí se vás GitHub zeptá na dvě různé metody autentizace, takže v případě prozrazení jedné z nich se útočník nebude moci k vašemu účtu přihlásit.

Nastavení dvoufázového ověření totožnosti naleznete v nastavení účtu na záložce „Security“.

.Dvoufázová autentizace na záložce Security
image::images/2fa-1.png[Dvoufázová autentizace na záložce Security]

Pokud kliknete na tlačítko „Set up two-factor authentication“, dostanete se na konfigurační stránku, kde si můžete vybrat, že chcete použít aplikaci pro telefon, která generuje váš druhý kód (jako „jednorázové heslo odvozené od času“). Nebo si můžete nechat od GitHubu pokaždé poslat kód potřebný pro přihlášení přes SMS.

Po výběru upřednostňované metody a po nastavení dvoufázové autentizace podle dalších pokynů bude váš účet o něco bezpečnější. Kromě hesla budete muset při každém přihlášení ke GitHubu zadávat další kód.
